---
id: 3
date: 2025-01-20T21:11:42.193987Z
status: published
---

Eskiden çokça duyduğumuz "Web'de sörf yapmak" adında bir kavram vardı. Web, hızlı bir biçimde "sosyal ağlardan ibaret sanılma" dönüşümünü tamamlayınca bu kavram da tarihin tozlu sayfalarında yerini aldı.

Bu konuya nereden geldim? Çünkü biraz önce kendimce Web'de sörf yaptım. ☺️ Yıllar boyunca yazılan yazıları, hala zarif bir biçimde sunan bir blog okudum mesela. Açık konuşmak gerekirse, bu hissi özlemişim. Günümüz internet mecralarında, kısa kısa videoları "kaydırmak" bu işin başında keyifli gelse de, artık neyi tükettiğini bilmeden bir sonrakine geçme halini aldı. Bir nevi kötü beslenme.

Zaman zaman geçmişi hatırlatan şeyler görürüm ve kendimce dertlenirim. Bu defa buradan yazmak kısmet oldu...
